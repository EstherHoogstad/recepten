Verwarm de oven voor op 180gr

Verhit 1 el olijfolie in een ruime koekenpan en bak het rundergehakt en de Mexicaanse roerbakgroenten 2 tot 4 minuten.

Laat de ma√Øs uitlekken en voeg samen met de helft van de kruiden toe aan de pan. Bak voor 4 tot 6 minuten en breng op smaak met peper en zout.

Pel 2 teentjes knoflook en hak fijn.

Verhit 1 el olijfolie in een koekenpan en fruit de knoflook en de andere helft van de kruiden. Voeg de tomatenblokjes toe en laat 4 tot 6 minuten sudderen. Breng op smaak met peper en zout. 

Vul de wraps met het groenten-gehaktmengsel en vouw dicht. Leg de wraps naast elkaar in een ingevette ovenschaal en schenk de tomatensaus eroverheen.  

Verdeel geraspte cheddar over de enchiladas. Bak voor 8 tot 10 minuten in de oven of totdat de kaas is gesmolten. Serveer met de avocadodip.